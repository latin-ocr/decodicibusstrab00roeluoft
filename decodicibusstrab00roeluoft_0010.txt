6

inveniuntur, in codice B expletae essent. Qua ex re efficere—
tur, supplementa codicis B secunda manu addita non ex codice
quodam familiae n 0 l), sed ex ipso codice Parisino Α vel apo·
grapho eius deprompta esse. Sed hoc falsum esse cum ex aliis locis
tum, ut unum exemplum adferam, ex eie, quae Π 30¹7, 2 (vide Kra-
meri adnotationes) in illis codicibus leguntur, luculentissime ap-
paret3 quapropter Kramerum dc codicibus η 0 p prorsus recte
iudicavisse statuendum est.

Segregatis igitur illis apographis restant codices Α Β C l s v.
Quos ita in duas familias divisit Kramerus, ut alteri solum co-
dicem A, alteri ceteros libros B C l s υ -· quos decurtatos no-
minat —— attribueret. Quod num recte a viro doctissimo iudi-
catum sit, quaerendum videtur esse.

Atque Du Theilius, qui primus in versionis francogallicae
tomo 111 de codicum ratione disseruit, contenderat omnes eodi-
ces Strabonianos ex Parisino A derivatos esse, et quaecumque
in libris I, VIII, IX una cum margine interiissent, in ceteris
vero legerentur, ex coniectura hic profecta esse. Quam opinio-
nem Kramerus prorsus ita refellit, ut nemini dubium esse possit,
quin codices decurtati ex codice Α, quae quidem nunc eius
condicio sit, non sint derivati. Hoc tamen quaerere supersedit,
nonne fortasse eo tempore, cum codex Α in multo meliore con-
dicione versaretur et marginum detrimenta singulis tantummodo
locis in ipsa scriptoris verba processissent, codicum decurtato—
rum archetypus ex eo derivatus essetl) Et profecto hoc facile
quispiam coniecerit. Cum enim in libroI codicis Α parva tantum-
modo, in libris vero VIII et IX satis magna pars marginis inter-
ierit, quid probabilius videtur esse, quam codices decurtatos,
qui in solis libr1s VIII et IX detrimenta acceperint, propterea

¹) Huc etiam pertinere videntur ea, quae Spengelius Miinch. gel.
Anz. 1848, 153 in recensione editionis Kramerianae affert, de supple·
mentis codici A sec. m. additis verba faciens. Quae coniectando oriri
non potuisse, sed ex alio codice hausta esse concludit ex 11 228, 11
(ed. Kram.)‚ ubi verba καὶ - φυγόντα in A omissa sec. m. inter ver-
sus addita sunt. Ac ne mihi quidem veri simile videtur, haec verba
ab interpolatore quodam esse profecta, sed hoc potuisse fieri non
prorsus negaveris, si ea quae leguntur 11 238, 16 respexeris3 qua de
causa hoc solo argumento opinionem illam refutare non possumus.

