14

et una inveniuntur lacunae. Accedunt vero ad has lacunas
signa —- punctum aut colon —- saepius eis locis ubi quaedam
desunt prima manu in margine posita; his igitur adnumeratis
in libro VIII vicies, in libro IX semel et quinquagies orationis
defectus diversis signis indicantur. Haec autem signa, lacunas
ct puncta, ne forte credas istic tantummodo inveniri ubi oratio
abrumpatur, eis quoque locis exstant, quos consulto omissos esse
facillime indicaveris, velut II 114, 103 162, 173 177, 22; 282, 83
283, 14; 285, 13 303, 13; 306, 7; 307, 2. —— Haec igitur omnia
signa non a breviatore quodam posita esse per se patet. Sed
de hac re si quis etiamnunc dubitet dicatque breviatorem lacu-
nas propt'erea reliquisse, ut aliquid omissum csse quivis intelle-
geret, hoc sine dubio concedet, eis locis ubi totae etiam lineae
vacuae relictae sunt, defectum aliquem in archetypo fuisse, velut
125, 4, ubi tota fere pagina in B vacua relicta est; 154, 14, ubi
tres lineae vacuae sunt3 178,14, ubi una linea.

His ita expositis dubium esse non potest, quin archetypus
codicum decurtatorum extero quodam detrimento affectus fuerit.
Hoc detrimentum certe ad eos locos pertinere, ubi lacunis vel
etiam punctis in margine positis aliquid omissum esse indicatur,
pro certo affirmari licet. Sed cum illi loci et tantum numerum
conficiant et iacturae eorum eiusdem naturae sint atque reliquo-
rum, errare mihi non videor, cum omnia fere detrimenta codi-
cum decurtatorum ex codicis archetypi misere affecti condicione
originem duxisse suspicor. Hoc accuratius fortasse demonstrare
potuimus, si lacunae quae in ceteris codd. decc. exstant, magis
innotuissent. Sed in eis interdum lacunas inveniri, ubi in B
non inveniuntur, concludendum videtur ex eo quod 11 216,12
in E Z lacunas exstare ipse Kramerus testis est. Quod lacunae
non semper servatae sunt, hoc mirum videri non poterit, si con-
sideraverimus, ex codice archetypo, quem satis antiquum fuisse
Eustathi exemplum testatur, per longam fortasse seriem nostros
codices esse derivatos et paulatim a librariis lacunas tanto opere
esse diminutas, ut multae prorsus evanescerent.

Sed mirabitur fortasse quispiam, quod (16 locis in brevius
contractis nondum verba fecerim. Facile enim est suspicari eos
consulto in hanc formam esse redactos. Itaque nunc diligentius
de eis quaerendum est.

